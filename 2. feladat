Villamos energia monitoring rendszer kialakítása Adatbázis modell készítés

A megrendelő egyre türelmetlenebb, már nagyon várja, hogy bemutatásra kerüljön az által megrendelt energia monitoring 
megoldás szoftver-rendszer koncepciója.
A projektmenedzser annak érdekében, hogy megnyugtassa a megrendelőt, azt az ajánlatot tette számára, 
hogy a koncepció bemutatásának részét fogja képezni az adatbáziskoncepció bemutatása is.  

A projektcsapat az alábbi kiegészítő feladatot kapja a projektmenedzsertől:
  -Készítsétek el a szoftver-rendszer koncepcióban kitalált szoftver működéséhez szükséges adatbázis modellt!
  -Az adatbázis tervezés során relációs adatbázis modellt kell alkalmaznotok. 
  -Az adatbázis megvalósításához olyan adatbázis-kezelő rendszert kell választanotok, amely támogatja a relációs adatmodelleket.  
  -Az adatbázis tervet úgy készítsétek el, hogy annak relációi megfeleljenek (legalább) az első normál forma követelményeinek.  
  -Az adatbázis legyen alkalmas az alábbi adatok tárolására:
      -a mérőeszköz gyártója, típusa, egyedi azonosítója, helye,
      -a mért mennyiségek pillanatnyi értéke,
      -a mért mennyiségek hisztorikus értéke,  
      -az adott mennyiségekhez tartozó mértékegységeket. 
  -Készítsétek el az adatbázis modell EER diagramját! 

Az elkészült adatbázis modellt az EER diagram segítségével mutassátok be a szoftverrendszer koncepciót bemutató prezentáció keretében!
Az elkészült adatbázis modell EER diagramját PDF formátumban külön is töltsétek fel a Moodle rendszerbe!  
